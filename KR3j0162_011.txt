# -*- mode: mandoku-view; -*-
#+TITLE: 居易錄
#+DATE: 2015-08-24 23:25:45.105099
#+PROPERTY: ID KR3j0162
#+PROPERTY: BASEEDITION WYG    
#+PROPERTY: JUAN 卷十一
<pb:KR3j0162_WYG_011-1a>¶
欽定四庫全書¶
　居易録卷十一　　　　刑部尚書王士禎撰¶
絳州趙師尹字子衡作石鼓文音注考異其自序曰周¶
宣中興續雅十見籀詩石鼓之文視車攻吉日不知孰¶
為稾草唐貞觀中始出太史采詩之遺非孔子所刪也¶
後百六十餘年至韓氏愈尚毫髪無譌又三百年宋蘇¶
氏軾摹其文一鼓已泐間有訓注或未身詣鼔旁或幷¶
罕見蘇本(惟潘迪陶滋親見石鼓陶與/楊慎趙宧光又皆得蘇本)競相揣量汔無¶
<pb:KR3j0162_WYG_011-1b>¶
諦據元潘氏迪作音訓&KR0034;&KR0709;章止一□字字存三百八¶
十六今䃺滅又四十六世無摹本元文寖剥從誰究詰¶
乎由唐距今㡬經罅裂㡬經搨損宋大觀中金填其文¶
又經匠斵未免以說文釋籀或采諸注則又以𨽻釋籀¶
矣說文所存籀書二百餘三爾其在石鼔僅九字全文¶
七百餘三而什一不見於說文烏可以說文釋籀耶諸¶
家詁訓言人人殊此是彼非已難隃度鼓孔子所不得¶
見許慎所不得說而欲以意求之其於籀果何如又烏¶
<pb:KR3j0162_WYG_011-2a>¶
可以𨽻釋籀耶天不欲斯文盡䘮幸存蘇本蘇在金填¶
匠斵先七十載所見必真趙氏宧光為章句為補亡恃¶
有此爾(陶氏楊/氏同)余原本六書考據諸氏糾其失六十又¶
三亦恃有此爾蘇不摹籀則籀已亡繼蘇摹籀籀書不¶
尚存天地乎茲鼓在岐陽榛莽千四百餘年而石理未¶
損唐至今僅千餘年大半湮沒鑿臼也填金也沈諸水¶
也如使石能言必且曰吾出而睨於世吾厄也吾入廟¶
而蒙以金毋寜岐陽榛莽爾匪剥奚駁匪摹奚存摹而¶
<pb:KR3j0162_WYG_011-2b>¶
存非吾儒之責誰責乎余絳諸生也摹注以傳僅此爾¶
周宣大閱又十見籀鼔所謂樂石者也貞諸樂石留諸¶
太學亦曰此周詩爾孔子而在義合存周孔子之徒膴¶
仕朝列代不乏人奏大君附小雅與車攻吉日並垂千¶
古是其在後君子所引據書凡五十二部博雅士也朱¶
竹垞翰林著日下舊聞亦作石鼓考三卷¶
宋翰林學士楊億大年武夷新集二十卷景徳丁未大¶
年在翰林所自編定也詩五卷雜文十五卷閩謝在杭¶
<pb:KR3j0162_WYG_011-3a>¶
寫本大年以西崑體擅名宋初其詩在同時錢劉諸公¶
之上覽其全集警策絶少文皆駢體大抵五季已來風¶
氣如此而石守道作怪說三篇刺之張皇其詞亦過矣¶
介最推柳仲塗至擬之周孔尤妄予嘗於池北偶談辨¶
之¶
古靈集二十卷宋樞密直學士陳襄述古著李忠定公¶
綱序從孫知贑州輝跋子煜撰年譜一卷附集後詩六¶
卷雜文十四卷(以書啟狀序記内制奏狀劄子詳定禮/文祭文議論策問易禮講義誌銘為次)¶
<pb:KR3j0162_WYG_011-3b>¶
亦謝氏寫本述古熈寜中在講筵論薦司馬温公已下¶
三十三人各有品騭皆定論也司馬公云忠亮正直以¶
道自任韓持國云器識方重學亦醇正呂正獻公云道¶
徳醇明學有原本以進賢汲善為己任蘇子容云記問¶
博洽長於史學國朝典故多所練達孫莘老云素有鄉¶
行明經術義理之學李公擇云性行醇正兼治經術可¶
比孫覺(即莘/老)范忠宣公云忠義骨鯁其才足以濟大事¶
蘇文忠公云豪俊端方雖不長於經術然子史百氏之¶
<pb:KR3j0162_WYG_011-4a>¶
書無所不覽居官敏恕尤通政事曾子固云以文學名¶
於時詞近典雅與軾之文各為一體孫巨源云博學能¶
文所守亦端可充文翰史臣之選劉莘老云性行端淳¶
詞學淵邃置之文館必為逺器程明道云性行端醇明¶
於義理可備風憲之任張横渠云學行修明養心事道¶
不茍仕進西方學者如載一人而已蘇潁濱云其學與¶
文若不逮軾而静厚過之孔經父云性行淳粹如不能¶
言發為文章温厚正直王平甫云材器磊落文亦豪邁¶
<pb:KR3j0162_WYG_011-4b>¶
向居罪廢不㤀進學鄭介夫云小臣愚直敢言發於忠¶
義非陛下矜憐其志使得生還誰復為俠言者讀述古¶
薦章可想見當時人才之盛而元祐更化首相温公申¶
公衆正盈朝不外所薦諸君子使宰相為國用人公忠¶
如此古云噐使何以加茲今集中以此列編首而冠以¶
紹興元年求賢手詔略云近得陳襄薦章起草司馬光¶
而下三十三人徳行言語政事文學皆所具備審如所¶
薦斯為極矣後世瞻之仰之以襄為何如人耶¶
<pb:KR3j0162_WYG_011-5a>¶
四月十二日¶
車駕出塞百官跪送於東華門以喀爾喀七旗部落内¶
附故也¶
宋謝薖幼槃竹友集十卷詩七卷雜文三卷謝方伯在¶
杭手鈔本薖臨川人逸之弟江西詩派二十五人之一¶
也在杭跋云幼槃詩文不傳於世此本從内府借出時¶
方沍寒京師傭書甚貴需銓京邸資用不贍乃手自鈔¶
寫每清霜呵凍十指如槌㡬二十日始克竣帙藏之於¶
<pb:KR3j0162_WYG_011-5b>¶
家亦足詫一段竒事也萬厯己酉十二月二十四日辛¶
酉前有苗昌言呂本中二跋幼槃詩居仁稱其似宣城¶
非也在江西派中亦清逸可喜然涪翁沈雄豪健之氣¶
則去之逺矣顔魯公祠堂十八學士圖諸長歌頗佳格¶
詩如尋山紅葉半旬雨過我黄花三徑秋挼莎蕉葉展¶
新緑從臾榴花開晚紅瘦藤拄下萬峯頂野鶴來歸千¶
嵗巢皆佳句又靡靡江蘺只喚愁眼中何物可㤀憂楝¶
花浄盡緑隂滿纔見一枝安石榴甚有風致非蘇黄門¶
<pb:KR3j0162_WYG_011-6a>¶
庭中人不能道也無逸詩尤有名溪堂集視此未知何¶
如耳¶
鄞人萬斯同字季野明都督表之後舉人泰之子黄宗¶
羲太沖之弟子也投予所著禘說八篇駁鄭康成之非¶
而據唐趙匡宋程子之說以為證其言甚辯而核又嘗¶
補歴代史表五十四卷凡六十篇益以明史表一十三¶
篇曰東漢世表外戚侯表雲臺功臣侯表宦官侯表将¶
相大臣年表九卿年表曰三國漢季方鎮年表魏諸王¶
<pb:KR3j0162_WYG_011-6b>¶
世表漢諸王世表吳諸王世表魏國将相大臣年表魏¶
将相大臣年表魏方鎮年表漢将相大臣年表吳将相¶
大臣年表曰晉諸王世表功臣世表僭偽諸國世表将¶
相大臣年表東晉将相大臣年表方鎮年表東晉方鎮¶
年表僭偽諸國年表偽漢将相大臣年表偽趙将相大¶
臣年表偽燕将相大臣年表偽秦将相大臣年表偽燕¶
(慕容/垂)将相大臣年表南燕将相大臣年表偽秦(姚/萇)将相¶
大臣年表偽成将相大臣年表曰宋諸王世表将相大¶
<pb:KR3j0162_WYG_011-7a>¶
臣年表方鎮年表曰齊諸王世表将相大臣年表方鎮¶
年表曰梁諸王世表将相大臣年表曰陳諸王世表将¶
相大臣年表曰魏諸王世表異姓諸王世表将相大臣¶
年表西魏将相大臣年表東魏将相大臣年表曰北齊¶
諸王世表将相大臣年表曰後周諸王世表公卿年表¶
曰隋諸王世表大臣年表曰五代諸王世表将相大臣¶
年表吳将相大臣年表南唐将相大臣年表前蜀将相¶
大臣年表後蜀将相大臣年表南漢将相大臣年表北¶
<pb:KR3j0162_WYG_011-7b>¶
漢将相大臣年表十國興廢年表方鎮年表李鄴嗣序¶
又云三國則倣大事記作三國大事年表隋唐之際則¶
倣秦楚之際作月表觀其目録可知其史學之淹通也¶
斯同兄斯大字充宗深於經學予及見所著學禮質疑¶
太沖序之其姪言字貞一予門人也能古文有管村文¶
集鄞又有陳赤衷者字葵獻亦邃於經學在太學從予¶
逰歿於京師嘗鈔袁桷清容集遺予又董允瑫字在中¶
舉人丙辰公車嘗以古文質予皆太沖門人亦早歿黄¶
<pb:KR3j0162_WYG_011-8a>¶
之子百家今在京師¶
宋樓宣獻公鑰攻媿集八十五卷温陵黄氏寫本詩僅¶
九卷雜文七十六卷諸體中題跋最勝宋集多叢冗此¶
集如表状内外制書啓之類刪去半部亦可宣獻與楊¶
誠齋范石湖陸放翁同時詩亦石湖伯仲歌行學蘇黄¶
氣或不遒格詩苦鈍然不為楊范佻巧取媚七字如行¶
盡杉松三十里㸔來樓閣㡬由旬一百五日麥秋冷二¶
十四番花信風水真緑浄不可唾魚若空行無所依雖¶
<pb:KR3j0162_WYG_011-8b>¶
宋調亦佳句也¶
樓攻媿集跋坡書三笑圖賛辨慧逺法師陶淵明陸修¶
静始末甚詳録之以備㕘考云坡書三笑圖賛不言為¶
誰山谷實以陶陸逺公事陳舜俞廬山記亦云舉世信¶
之宗室彦通作廬山獨笑一編乃以謂逺公不與修静¶
同時予因其言細考之十八髙賢傳逺公卒於晉義熈¶
十二年丙辰年八十三而吳筠所撰簡寂陸君碑修静¶
卒於宋明帝元徽五年丙辰去逺公之亡正一甲子而¶
<pb:KR3j0162_WYG_011-9a>¶
修静年七十有二推而上之生於義熈之三年丁未逺¶
公之亾修静才十嵗況修静宋元嘉末始來廬山逺之¶
亡已三十餘年淵明之亡亦二十餘年矣淵明生於晉¶
興寜之乙丑少逺公三十一嵗卒於元嘉四年丁卯逺¶
亡時淵明年已五十矣固宜相從姑志之以示好事者¶
攻媿又跋宇文廷臣所藏吳彩鸞玉篇鈔云始予讀文¶
簫傳言吳彩鸞書唐韻事疑其不然後於汪季路尚書¶
家見之雖不敢必其一日可辦然亦竒矣為之賦詩且¶
<pb:KR3j0162_WYG_011-9b>¶
辨其為陸法言切韻茲見樞密宇文公所藏玉篇鈔則¶
又過之是尤可寳也既謂之鈔竊以為如北堂書鈔之¶
類盖節文耳以今玉篇驗之果然不知舊有此鈔而書¶
之耶抑彩鸞以意去取之耶有可用之字而略之有非¶
日用之字而反取之部居如今本皆以朱字别之而三¶
字五字止以墨書字之次序皆不與今合皆不可致詰¶
輒書前嵗所與汪氏詩跋於左庶來者得以覽觀今玉¶
篇唯越本最善末題吳氏三十一娘寫問之越人莫有¶
<pb:KR3j0162_WYG_011-10a>¶
知者楷法殊精豈亦彩鸞之苗裔耶¶
攻媿跋唐昭宗賜憘實敕書云張唐英著外史檮杌王¶
建永平四年書張琳始末有云大順初憘實為黔南節¶
度辟為推官憘字唯集韻有之與喜同他未之見鄧校¶
書名世古今姓氏書辨證引檮杌之說且曰姓書未有¶
此氏今增入乃知姓憘而名實也又邵御史嗣堯云臨¶
淄有泊姓又近見序齒刻録有香姓静姓予向於池北¶
偶談皇華紀聞二書頗記所聞見異姓因并録於此以¶
<pb:KR3j0162_WYG_011-10b>¶
廣異聞(朱竹垞云今/檮杌無此條)¶
圖繪寳鑑宋仁宗嘗畫龍樹菩薩又善畫馬徽宗宣和¶
御墨至今流傳尤多然不聞欽宗工畫也攻媿集有恭¶
題欽宗御畫十八學士圖云唐文皇十八學士猶在秦¶
府盖武徳四年也仰惟欽宗皇帝毓徳青宮以仁孝恭¶
儉聞天下手臨舊畫而又親灑宸翰以誌之誠有慕於¶
貞觀之盛云云則欽宗在儲位薫習宣和之風亦攻繪¶
事而諸書皆不載非宣獻此跋世竟無知之者矣¶
<pb:KR3j0162_WYG_011-11a>¶
五月十八日¶
大駕還京師二十一日内閣九卿翰詹府寺科道等衙¶
門以喀爾喀土謝圖汗札薩克圖汗車陳汗率諸濟農¶
那顔台吉等七旗之衆舉國内附上表賀請上¶
尊號不許¶
二十一日¶
上御乾清門¶
欽選進士楊中訥等三十一人為庶吉士漢軍胡麟徵¶
<pb:KR3j0162_WYG_011-11b>¶
滿洲阿金喀爾喀與焉¶
監察御史江蘩條奏㑹試事宜奉¶
㫖與御史王承祐前疏下九卿詹事科道再議以直𨽻¶
山東為北左河南山西陜西為北右江南浙江為南左¶
江西湖廣福建廣東為南右四川雲南為中左廣西貴¶
州為中右從江請也得¶
㫖允行著於功令¶
吏部尚書張士甄罷總督倉場户部右侍郎李廷松光¶
<pb:KR3j0162_WYG_011-12a>¶
禄寺卿金鼐罷¶
兵部尚書李天馥遷吏部尚書原任侍郎石文桂為總¶
督倉場戸部右侍郎左通政劉楷遷光禄寺卿¶
國初創設兵部督捕衙門滿漢左右侍郎二人滿洲左¶
右理事官二人漢協理督捕太僕寺少卿二人旋改左¶
右理事官滿漢郎中各一人滿洲員外郎主事若干人¶
漢員外郎一人主事六人分理八司治八旗逋逃及京¶
城盜賊緝捕之事凡三營将弁之屬皆𨽻焉盖古僕區¶
<pb:KR3j0162_WYG_011-12b>¶
之法亦明戎政遺意也康熈辛未以三營改𨽻九門提¶
督而督捕乃專司逋逃之事矣¶
前太子太傅保和殿大學士兼户部尚書致仕成克鞏¶
卒公大名人崇禎癸未進士卒年八十五無諡¶
六月初二日羣臣再疏請上¶
尊號留中¶
前卷記唐詩人河南劉方平累代閥閱之盛按唐書河¶
中盧綸子姓貴盛功名著聞唐之詩人亦罕其比綸子¶
<pb:KR3j0162_WYG_011-13a>¶
四人簡能簡辭宏正簡求皆有文名登進士(李衛公對/文宗云云)¶
簡能字子拙司封郎中簡辭字子策歴戸兵刑三部侍¶
郎工刑二部尚書兼御史大夫忠武山南二軍節度使¶
𢎞正字子強歴工部侍郎户兵二部尚書武寜宣武二¶
軍節度使贈右僕射簡求字子臧歴工刑二部尚書兼¶
御史大夫義武隴西二軍節度使太原尹以太子太師¶
致仕贈左僕射唯簡能不登六卿其子知猷歴兵部侍¶
郎户工二部尚書右僕射太子少師兼太師檢校司空¶
<pb:KR3j0162_WYG_011-13b>¶
簡求子汝弼仕後唐歴官户部侍郎贈兵部尚書簡求¶
子嗣業禮部郎中其子文紀仕後周官至中書侍郎平¶
章事¶
六月十五日進呈辛未科㑹試録士禎例撰後序¶
朝邑李瓉中黄以其父岸翁遺墨來求跋岸翁名楷關¶
中耆宿國初仕為寳應知縣髙才凌物為忌者所中罷¶
官平生作詩文每廣坐酒酣令兩人張絹素疋紙懸腕¶
直書略不加㸃如疾雷破山怒潮穿脇移晷而罷擲筆¶
<pb:KR3j0162_WYG_011-14a>¶
引滿旁若無人舉坐為之奪氣名噪一時亦以此坎&KR0452;¶
失職傲然不屑也書學東坡尤善飛白此卷皆自書雜¶
詩中冥蒙二章如云天子傅粉墨臣亦舞八風古人略¶
小節其究莫能終小器易以滿如狂彼愚蒙晉家嗜放¶
達四郊生兵戎優孟何足為致身㤀其崇似為南渡甲¶
乙時事而作關中名士予生平交善者如三原孫豹人¶
枝蔚韓聖秋詩華隂王無異宏撰富平李子徳因篤郃¶
陽王幼華又旦富平曹陸海玉珂皆一時人豪要當以¶
<pb:KR3j0162_WYG_011-14b>¶
岸翁為冠¶
李瓉貽管夫人畫竹卷長丈餘離披錯落姿態百出與¶
怪石奔峭相間氣韻生動真竒作也後自題二句云竹¶
勢撒崩雲觸石應是瀟湘夜雨時皇慶三年秋日作道¶
昇下方有管氏道昇仲姬二印(湖州天聖寺壁有管夫/人畫竹或題其旁云數)¶
(枝密葉數枝疎露壓烟啼秋雨餘宋/室山河多少淚略無半㸃到箖箊)¶
瓉又貽韓苑洛先生墨蹟一卷自書平陽絶句盖四時¶
詞也詩云汾水春深落晚霞緑堤十里盡桃花畫船簫¶
<pb:KR3j0162_WYG_011-15a>¶
鼓逰人醉漫說風流是杜家薫風緑沼碧荷香玳宴歌¶
兒舞袖長一醉襄陵傾百盞不知風景是平陽姑射泉¶
邉萬竹稠清風樓外四山秋重陽醉後歸來晚黄菊紛¶
紛插滿頭清曉寒霜候早朝小僮羸馬禁天遥平陽判¶
府催徵出棨㦸重羅過豫橋自署苑洛生稿苑洛理學¶
經濟一代偉人而詩名不及其弟五泉之著詩亦以人¶
重耳¶
總兵官蔡元疏請修築邉墻¶
<pb:KR3j0162_WYG_011-15b>¶
上命閣臣集九卿面詢可否以聞羣臣未及對大學士¶
伊桑阿公傳¶
玉音云衆志成城豈在邉墻羣臣肅然曰真大哉王言¶
也尋有¶
㫖不准行¶
前太子太傅加太子太師保和殿大學士兼禮部尚書¶
致仕杜立徳卒公寳坻人崇禎癸未進士卒年八十一¶
賜諡文端(内閣以文端文毅文肅文/定等上  欽定今諡云)¶
<pb:KR3j0162_WYG_011-16a>¶
巡視南城監察御史阿爾賽畢興霖阮爾詢等題為曲¶
全孝義以敦風化事據江南鳳陽府亳州女子王氏告¶
稱云云該臣等㸔得王知禮即叛案牽連李範同之子¶
李殿機也其母張氏給配象房校尉王福殿機年甫三¶
嵗因冒王姓後充校尉經鑾儀衛革退賣身鑲紅旗佛¶
爾海佐領下厄爾庫之家據幼聘王氏稱年三十四嵗¶
伊叔王中凡伊兄王邁千逼嫁決志不從探得伊夫尚¶
存不忍即死守婦人從一之義匍匐千餘里外誓圖完¶
<pb:KR3j0162_WYG_011-16b>¶
聚此女子真有丈夫行也據厄爾庫稱我本一窮巴牙¶
喇價買李殿機供役復買蕭氏配為夫婦今重王氏節¶
義不取伊僕身價情願斷出又不忍拆離李殿機已配¶
之婦并許與蕭氏同歸輕財好義此巴牙喇真有義士¶
風也據范一魁稱年六十二嵗但以異姓人攜一女子¶
同行跡涉嫌疑事干非分因喚穏婆更番驗過已得真¶
實處女之供是范一魁憐王氏立志尋夫不顧是非成¶
敗䕶持完節似亦人情所難此皆¶
<pb:KR3j0162_WYG_011-17a>¶
皇上至徳深仁恩濡化洽人心風俗直嫓唐虞是以女¶
子懐貞匹夫嚮義共成一段竒縁播之海内傳之千秋知¶
聖世貞節之風超出往昔載籍之外如此臣等查在¶
官人與旗人原有定例何敢越例妄請但王氏矢志守¶
節冒死尋夫若不准其完聚王氏無從歸著情事可憫¶
雖據厄爾庫稱情願斷出聴其完聚然又非現行之例¶
臣等因事關風化仰體¶
皇上堯舜不忍一夫一婦不得其所至意輒敢備述上¶
<pb:KR3j0162_WYG_011-17b>¶
聞格外之仁均候¶
睿斷云云事下禮部議得李殿機先應役於象房後鬻¶
身於旗下雖無放出為民之例但亳州女子王五姐逼¶
嫁不從千里尋夫巴牙喇厄爾庫不取李殿機併蕭氏¶
身價情願放出為民應将李殿機併蕭氏等准其出旗¶
與王氏完聚仍令王氏母家給與資賠令其得所可也¶
康熙二十八年四月二十九日奉¶
㫖依議予山居時於邸鈔見此疏竊歎王氏以未嫁之¶
<pb:KR3j0162_WYG_011-18a>¶
弱女其夫幼更患難歴三十載生死契闊不復相聞即¶
叔兄勸其改字亦非悖理乃﨑嶇千里堅貞百折卒成¶
其志竒哉女子真可愧世之鬚眉丈夫多矣至於厄爾¶
庫輕財利而慕義范一魁冒不韙以全貞皆有古人之¶
誼良史所宜大書特書者不可以無傳焉予承乏中丞¶
時阮侍御貽以全疏刋本因節録之¶
山東濟寧州民盧行之父廷輔以康熙十三年為異母¶
弟廷獻毆死行尚幼穉及年十五其母劉氏病不起語¶
<pb:KR3j0162_WYG_011-18b>¶
以父死之故令長大為父報讐行泣涕受教時廷獻避¶
居金鄉縣行以孤孱未敢輕發乃偽與廷獻子阿黒和¶
好若㤀前事者廷獻信之康熙二十九年七月初八日¶
廷獻醉卧行抽刃刺殺之自縛詣吏吏稽前案其族盧¶
得捷盧廣居等詞證皆有左騐巡撫讞上下法司核擬¶
照祖父母父母為人所殺而子孫不告官司擅殺行兇¶
人者杖六十律熱審減等笞五十奉¶
俞㫖一時公卿士大夫無不竒行者¶
<pb:KR3j0162_WYG_011-19a>¶
宋唐庚子西眉山集二十四卷詩賦十卷雜文十二卷¶
(以論記傳賛銘誌状/表啟書說箴疏為次)三國雜事二卷紹興二十一年朝¶
奉郎鄭康佐刋於惠州有鄭總呂榮義康佐及庚弟庾¶
子文若序徐渤興公鈔自何楷元子家藏本渤有序庚¶
自說云詩最難事也吾於他文不至蹇澀惟作詩甚苦¶
悲吟累日始能成篇史言名治察言諸論為時所稱予¶
録其古今詩為二卷文賦二十二首為一卷雜事上下¶
為一卷都為四卷庚生三蘇之鄉又前後與東坡貶惠¶
<pb:KR3j0162_WYG_011-19b>¶
州而集中無一字及之盖庚起家為張商英所薦其貶¶
惠州亦以商英連染視韓子蒼異趣宜其不為眉山之¶
徒歟¶
門人莆田林禮部麟焻石來寄宋林艾山光朝林網山¶
亦之陳樂軒藻林鬳齋希逸四先生詩鈔艾山與朱子¶
同時講學有重名稱南夫子官至國子祭酒集賢殿修¶
撰常論曽覿龍大淵不賀張說封還謝廓然内批其立¶
朝大節本末如此網山其髙第弟子樂軒又網山髙弟¶
<pb:KR3j0162_WYG_011-20a>¶
也鬳齋與後村同時予曽見所著三子口義此鈔甚略¶
然艾山已下皆以道學相授受風雅非所究心也艾山¶
文鈔一卷其族孫兆珂所刻云是鄭山齋本僅二三十¶
篇又多表啟祭文不足見其所長後村稱其文髙逼檀¶
弓平亦驅韓固過情之論要是南宋一作手予昔從黄¶
虞稷俞邰借觀全集未及鈔録至今抱憾集中有與王¶
宣子舍人書云讀書如飲啖一日不得食便如此空苶¶
三朝五日或不近書卷虧耗不少是真讀書人語又云¶
<pb:KR3j0162_WYG_011-20b>¶
海中一山名眉洲隔岸視之約五七里許一水可到有¶
千家無一人讀書亦有田數十頃可耕可食魚米極易¶
辦可以卜室讀書隔絶人世無賓客書尺之擾令人彷¶
彿想像其處如桃花源也兆珂號博雅所著多識編宙¶
合編檀弓述注等書傳於世¶
殿試䇿例有規式違式輒不得與上第康熙戊辰仁和¶
凌紹雯少習清書殿試對策遂用清書漢書兩體寫之¶
讀卷官奏請¶
<pb:KR3j0162_WYG_011-21a>¶
上裁置二甲之末¶
刑部尚書杜臻遷兵部尚書工部尚書陳廷敬遷刑部¶
尚書以刑部右侍郎髙爾位為工部尚書左副都御史¶
李迥為刑部右侍郎¶
徳清舉人陳述古字雲瞻著簮雲樓集記一事云慈溪¶
劉仲照家有老婢其曾王父幼時人也顔如五六十許¶
少遇道士授藥一丸吞之永無疾厄亦不記某甲子為¶
生辰但憶若干嵗時倭冦犯慈曾抱小郎君避某所獲¶
<pb:KR3j0162_WYG_011-21b>¶
免小郎君即仲照曾王父也從康熙戊申逆推之已百¶
三十八嵗矣¶
康熙三十二年京城東田家有老嫗已百三十歳日飲¶
啖止水米一酒盃晝夜危坐形如嬰兒¶
楊龜山云齊桓公攘戎狄而封衛未嘗請命於天子而¶
專封之也故春秋書城楚邱而不言其封衛盖無取焉¶
然則木瓜美桓公孔子何以取之曰木瓜之詩衛人之¶
詩也衛為狄所滅桓公救而封之其恩豈可㤀也欲厚¶
<pb:KR3j0162_WYG_011-22a>¶
報之不亦宜乎在衛人之義不得不以為美其取之也¶
以衛人之義而已若春秋褒貶示天下之公故無取夫¶
興滅繼絶善之大者況衛人報徳之辭豈得不録龜山¶
以此辨詩春秋去取異同則可耳桓公大義烏可沒耶¶
(已下三條讀楊/龜山集偶記)¶
龜山論叔于田云仁且有禮矣而又有武焉固宜國人¶
之所說而歸之而詩以為不義得衆何也曰先王之迹¶
微而理義消亡政教不明而國俗傷敗故人之好惡不¶
<pb:KR3j0162_WYG_011-22b>¶
足以當是非而毁譽不足以公善惡叔段不義而為衆¶
所說亦以衰俗好惡毁譽不當其實故也予以為此意¶
猶有未盡者人之賢不肖各有其黨黨羽嬖幸更相貢¶
諛彼詎恤公論哉如淮南王之伍被左吳宸濠之李士¶
實劉養正輩甘佐畔逆躬陷大戮此曹猶足以禮義責¶
之乎此詩當是其黨嬖幸之屬造作以愚國人者而非¶
其國人之愛之稱之也觀其後公子封伐京京人叛太¶
叔段則豈國人果說而歸之哉¶
<pb:KR3j0162_WYG_011-23a>¶
龜山論将仲子云共叔段繕甲治兵國人說而歸之而¶
詩人以刺荘公何也曰叔段以不義得衆其失在荘公¶
之不制其早也君明義以正衆使衆知義則雖有不義¶
莫之與也雖有僭竊莫之助也尚何使人說而歸之哉¶
民說而歸之則其取之也固不說矣故荘公雖以仲為¶
可懐而終畏人之多言也此意亦有未盡嚴華谷云說¶
詩者探荘公之心在於殺段而託諸父母諸兄國人以¶
為說冀以稔成其惡耳此駁後序未盡荘公之惡則然¶
<pb:KR3j0162_WYG_011-23b>¶
而說詩之本意則未也叔段舊有奪嫡之謀云云及段¶
将襲鄭公曰可矣盖幸其釁自彼作謂人不得以議我¶
豈有涕泣而道之之意哉此詩正以公與祭仲有殺段¶
之謀故設為公拒祭仲之辭以天理感動之公論開悟¶
之耳此言深得詩意如龜山之論猶是以至誠待荘公¶
矣¶
有女同車序曰刺忽之不昏於齊卒以無大國之助至¶
於見逐云云刺字殊失詩㫖張南軒曰忽之不昏於齊¶
<pb:KR3j0162_WYG_011-24a>¶
未為失也而詩人追恨其失大國之助者盖見忽之弱¶
為甚追念其資於大國或有以自立盖忽者先君之世¶
子其立也正故國人見其逐而憐其無助嚴華谷曰突¶
挟宋之援以逐忽故國人惜忽之無援而作此詩曰惜¶
曰憐得其㫖矣且忽所辭之齊女乃文姜也豈為不智¶
哉¶
李泰伯覯文章皆談經濟其本領尤在周禮一書范文¶
正薦之以為著書立言有孟軻揚雄之風在北宋歐蘇¶
<pb:KR3j0162_WYG_011-24b>¶
曾王間别成一家予嘗病其不能詩長夏借讀旴江集¶
絶句間有似義山者如王方平云五百餘年别恨多東¶
征重得見青蛾擗麟始擬窮歡樂不奈閒人背痒何璧¶
月云璧月迢迢出暮山素娥心事問應難世間最解悲¶
圓缺祗有方諸淚不乾梁帝云凝旒南面總虚名廟祀¶
何曾暫割牲但學禪心能忍辱莫羞侯景陷臺城送僧¶
逰廬山云行非為客住非家此去廬山况不遐要見南¶
朝舊人物池中惟有白蓮花憶錢塘江云當年乗醉舉¶
<pb:KR3j0162_WYG_011-25a>¶
歸帆隠隠前山日半銜好是滿江涵返照水仙齊著淡¶
紅衫皆有風致此集乃正徳乙亥南城令孫甫刋本有¶
祖無擇及泰伯自序最為完善予家藏本差不及¶
新建縣令族姪懋才寄陳宏緒士業石荘集徐世溥巨¶
源榆溪集鈔本巨源集即吾友陳允衡伯璣所定别有¶
榆墩集八卷則熊人霖伯甘所刻者夏小正解東園類¶
語詩話伯璣本所無二君南州眉目士業之文暢巨源¶
之文潔觀石荘酉陽藏書鈔本書二記榆溪上愚山施¶
<pb:KR3j0162_WYG_011-25b>¶
公借宋集書二君可謂真讀書人名下故無虚士也番¶
禺黎延祖方回亦寄其父遂球美周蓮鬚閣集至索序¶
美周與二君及萬時華茂先友善巨源序美周集以太¶
白子瞻擬之推許過情要亦崇禎末一才士也¶
　¶
　¶
　¶
　居易録卷十一¶
