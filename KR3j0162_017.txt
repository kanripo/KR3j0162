# -*- mode: mandoku-view; -*-
#+TITLE: 居易錄
#+DATE: 2015-08-24 23:25:45.225061
#+PROPERTY: ID KR3j0162
#+PROPERTY: BASEEDITION WYG    
#+PROPERTY: JUAN 卷十七
<pb:KR3j0162_WYG_017-1a>¶
欽定四庫全書¶
　居易録卷十七　　　　刑部尚書王士禎撰¶
陸友記天下湯泉知名者七匡廬汝水尉氏驪山鳯翔¶
之駱谷和州之恵濟渝州陳氏山居又云燕之昌平亦¶
有溫泉而不及遵化之石門李太僕日華云溫泉有三¶
種朱砂者水光赤琉黄者有琉氣乳石則流白而無氣¶
黄山朱砂汝上琉黄石門鍾乳也溫泉與¶
孝陵宻邇康熙二十年¶
<pb:KR3j0162_WYG_017-1b>¶
車駕謁¶
陵畢¶
命宰臣李霨以下徃觀皆賦詩刻石泉上¶
袁桷云大篆不得入小篆𨽻書最忌入八分今世俗乃¶
以八分為𨽻何其不察耶¶
研北雜志云韓侂冑閱古堂圖書皆出向若水鑒定此¶
亦賈似道之廖瑩中¶
鐔津集十五卷宋僧契嵩著嵩有非韓三十篇在集中¶
<pb:KR3j0162_WYG_017-2a>¶
其詩亦多秀句如習忍如幽草觀身類片雲桑柘雨中¶
緑人烟闗外疎天岸日將出田家雞更啼好山沿岸去¶
驟雨落花來雲迷飛鳥道雨出古龍湫明月出已滿白¶
雲歸未多皆佳夢梁録云姓李字仲靈嘉祐中進輔教¶
編賜號明教禪師林間録嵩明教初至開先主者命掌¶
書記笑曰我豈為汝一杯薑杏湯耶乃去之西湖坡公¶
所云契嵩禪師多嗔人未嘗見其笑者是也¶
林外野言二卷元崑山郭翼所著詩翼字熙仲與楊亷¶
<pb:KR3j0162_WYG_017-2b>¶
夫顧阿瑛倡和風氣亦頗相類¶
張説西岳碑云西岳太華山者當少隂用事萬物生華¶
故曰華山如此則與吾濟華不注山同音義故華山有¶
平去二讀¶
張萱内閣藏書目録詳載卷數及撰人姓氏其書視文¶
淵閣目所載則缺失多矣累朝亦間有增益者因並録¶
毛詩疏解諸目於此¶
毛詩注疏　毛詩要義二十卷(長孫無忌等/永徽四年上)　詩總聞¶
<pb:KR3j0162_WYG_017-3a>¶
二十卷(王質東平人有/雪山集四十卷)　詩緝三十六卷(嚴/粲)　毛詩指説¶
(成伯/瑜)　萬厯間存本止此文淵書目所有又多不可詰矣¶
宋嘉定間著作郎曾從龍請嚴臣僚借書之禁紹定三¶
年三月詔祕書省書籍非係省官毋得借書許從監少¶
置簿有欲闗文籍為檢閱較正等用即先批簿以憑請¶
取俟還本庫隨與㸃收或借出已久亦須檢舉以察隠¶
遺從祕書監葉禾言也蓋古今通弊如此¶
内閣藏書目録載林光朝謙之艾軒集二十三卷(闕第三/第四第)¶
<pb:KR3j0162_WYG_017-3b>¶
(二十一第/二十三卷)　陳藻元潔網山集八卷林亦之學可樂軒集¶
十六卷(闕第/八卷)　劉攽貢父彭城文集十四册(有/闕)　三劉文¶
集(中允渙祕丞/恕檢討羲仲)　三孔清江文集四十卷(孔文仲武/仲平仲)　南¶
陽集三十卷(韓/維)　劉忠肅集(摰/)　盤洲集八十卷(洪适竹/垞鈔本)¶
(止有/詩)　野處前後集九册無卷數(邁/)　灊山集(朱/翌)　元清¶
河集三十九卷(有闕元/明善)　元遺山集四十卷(元好/問)　豫章¶
集二十四卷(熊朋/來)　滋溪集三十卷(蘓天/爵)　牧菴文五十¶
卷(姚/燧)　右宋元數公文集曾覩其本而卷數未合者録記¶
<pb:KR3j0162_WYG_017-4a>¶
再訪若原貢二劉先生公是公非集内府亦闕如可歎也¶
國史樂律志四卷南充陳文憲公(于/陛)為史官時譔文憲¶
在内閣請開史館未㡬去位館亦罷惟此志及葉文忠¶
公臺山四裔志焦修撰澹園經籍志僅存¶
中興館閣續録載南渡祕閣所藏徽宗御題畫三十一¶
軸八軸有詩皆絶句擇其近雅者録於此杏花鸚鵡並¶
亞隴雲飛穩巢文杏枝髙棲良自得蜂蝶莫相疑桃竹¶
黄鶯出谷傳聲美遷喬立志髙故教桃竹映不使近蓬¶
<pb:KR3j0162_WYG_017-4b>¶
蒿(已上七軸有宣和/殿御製並書七字)趙昌江梅山茶趙昌下筆摘韶光¶
一軸黃金滿㪷量借我圭田三百畆真須買取作花王¶
(又御書趙昌/竒筆四字)¶
圗畫一百八十七軸御府續行降付併舊藏九百十一¶
軸嘉定三年六月并用都堂印仍於畫背用祕書省印¶
　御前書經史子集二千五百二卷四庫書二萬三千¶
五百八十三卷續搜訪庫書二萬三千一百四十五卷¶
諸州印板書六千九百八卷　名賢墨蹟一百二十六¶
<pb:KR3j0162_WYG_017-5a>¶
軸一册續行降付八十九軸　古器四百十八件續降¶
八十三件　硯七十五琴七右宋中興館閣録所載¶
竹垞輯宋人小集四十餘種自前卷所列江湖詩外如¶
劉翼躔父心游摘槀問道論詩也一宗燒柴煨芋佛家¶
風要知真樂人間少聴雨空山破寺中(山寺/聴雨)林希逸鬳¶
齋十一槀寛心可要流香酒圓夢何湏正焙茶(入/局)眀皇¶
按笛逹磨渡蘆二圗長歌皆佳又六言蚯蚓兩頭是性¶
桃花一見不疑了得葛藤三昧却叅芣苢諸詩(鬳齋為/林艾軒)¶
<pb:KR3j0162_WYG_017-5b>¶
(理學嫡派而詩多宗/門語鬳齋有全集)敖陶孫器之臞翁集古詩歌行頗¶
有盛時江西風氣其詩評尤為談萟家所推引朱繼芳¶
季實靜佳集屈指秋風與雁期陽闗西去到何時側身¶
一望腸堪斷天似穹廬碧四垂(客/路)不踏長安十二門鸕¶
鷀飛處數家村停橈試向灘頭問可是嚴光末世孫(漁/父)¶
緩行松葉滑小摘藥苖稀(招/隠)大江流禹蹟老樹見秦時¶
(登/桃)魚唼垂絲栁鷗眠折葉茭(湖/蕩)青天浮渤澥白日走崑¶
崙(對/酒)騷客五花唐殿馬主家七葉漢宫貂(謝野水郎/君召飲)金¶
<pb:KR3j0162_WYG_017-6a>¶
陵王氣水東流流到淮南古岸頭夜半一聲天上曲錦¶
帆天子下揚州(揚/州)相逢已恨十年遲買酒呉山(闕/)　詩明¶
日送春仍送客栁花風颺鬢絲絲(題李秋/堂詩卷)老眼看花興未厭¶
不知頭上雨亷纎流鶯浪語春風恨誰抝花枝插㡌簷¶
(遊甘/園)我登滄浪亭復歌滄浪曲歌竟復長歌杳杳山水¶
緑天風吹散髮山月照濯足為謝獨醒人魚家酒初熟¶
(滄浪/風月)林尚志潤叟端隱槀江亭飲罷起離愁何事西風¶
又越遊潮信欲來人欲去夕陽紅蓼滿汀洲(適越/留别)杜宇¶
<pb:KR3j0162_WYG_017-6b>¶
一聲詩思減楊花三月客愁多(春/日)留客醉終日愛花吟¶
過春(贈許/紒)陳必復无咎山居槀冷烟寒食月小雨浴蠶¶
天(百五/節)一夜簷花雨十年江樹春(贈張/駉)蘆蓼作秋意汀¶
洲生晚寒(舟/行)人家半在桑柘住春水忽迷蘆荻叢(舟中/傚東)¶
(坡/)¶
劉過改之龍洲集叫囂排突純是子路冠雄鷄佩豭豚¶
氣象風雅掃地劉仙倫叔擬招山集頗乏警秀七言山¶
僧㡬輩雪垂領水鳥數聲雲滿谿(西/林)黃文雷希聲㸔雲¶
<pb:KR3j0162_WYG_017-7a>¶
集差有骨力長句西域圗昭君曲甚佳又獄吏但能書¶
牘背相君終欲割鴻&KR1474;(東林拜岳/王遺像)黄大受徳容露香拾¶
槀虎穴山川險蛟涎草木腥(白水/漈)武衍朝宗藏拙槀皆¶
絶句多佳作如牡丹春籞正穠華有㫖今年不賞花剪¶
落金盤三百朶内批分賜近臣家(宫詞/補遺)桂華珠殿水精¶
樓柘䄂籠香乙夜遊飛下銀橋人不覺月眀三十六宫¶
秋(開元廣/寒詞)靈和殿裏最風流三月飛花滿御樓換得玉¶
人睂様巧一春渾不下簾鈎(栁/枝)飛鷁鳴鑣鼔吹喧繁華¶
<pb:KR3j0162_WYG_017-7b>¶
應勝渡江前吟梅處士今還在肯住孤山爾許年(湖/上)寳¶
髻無光玉貌昏銜悲空感舊承恩君王愛問先朝事時¶
許車兒到殿門侍輦㸔花上苑春太皇宣索鳳笙頻如¶
今猶記當時曲對譜閒教小内人(老宫/人)鈿車轣轆輾芳¶
塵歩鄣香移一片春花下玉盤行禁臠御前宣勸到湖¶
濵(貴/遊)疊疊滄波隔亂山白鷗飛去復飛還吟邊好思無¶
多子只在孤鴻落照間(吴江水/月塔院)粉靨嬌春掌上輕玉琴¶
聲裏見深情花邉欲别重回首猶恐絲絃説未眀(阮/客)碧¶
<pb:KR3j0162_WYG_017-8a>¶
雲千嶂合紅樹九秋深(松陵/晚泊)寒食棃花月新晴楊栁風¶
愁消山色裏興極酒杯中緑髮日夜變青春今古同忍¶
教行樂地容易夕陽紅(飲湖/亭)張蘊仁溥斗野集春風酒¶
棹湖堤栁晚月吟韉輦路花(春朝/偶題)雲生不沒仙人跡丹¶
化猶啼搗藥禽(大滌/洞天)丹青嶺樹眀寒葉水墨江天噪亂¶
鴉(東/菴)連山黄獨雪一雁白蘋風(霅/川)暑退凉生體氣佳捲¶
簾聼雨感年華西風葉葉梧桐冷開遍庭前白鶴花(秋/思)¶
憶著前遊十四年三髙祠下夕陽船無錢買得鱸魚鱠¶
<pb:KR3j0162_WYG_017-8b>¶
吟就橘花香裏眠(垂/虹)劉翰武子小山集凄凉池館欲棲¶
鴉彩筆無心賦落霞怊悵後庭風味薄自鉏眀月種梅¶
花(種/梅)送客歸來月滿簷梅花㣲笑隔疎簾酒醒今夜銀¶
屏冷沉水薰爐旋旋添(客/去)長句鴻門宴玉斗歌吴門行¶
皆佳張良臣武子雪牕集叢叢竹雀閙人家農事春來¶
漸有涯品字柴頭煨正暖不知風雪到梅花(示長蘆/仁禪師)白¶
鷺悠悠去不還渚雲汀草一生閒暮年不入西州路空¶
倚梅花説住山(吴興投/老菴)三十六陂春水緑四十九年人¶
<pb:KR3j0162_WYG_017-9a>¶
事非揚子江頭永嘉後吴儂蕩漿北人稀(感/&KR1471;)帖帖平湖¶
印晚天踏歌遊女臂相牽鳳城半掩人爭路猶有胡琴¶
落後船(西湖/晚歸)趙希㯝誼父抱拙集市井蕭條景物非居¶
人猶號永和隄春山十里斜陽樹漠漠殘紅杜宇啼(過/臨)¶
平利登履道骳槀擁巖千修篁中有寒泉飛(遊佛/巖)何應¶
龍子翔橘潭槀樓上佳人唱渭城樓前楊栁綰離情一¶
聲未是難聽處最是難聽第四聲(有/别)沈説惟肖庸齋集¶
海眀㸔出日山晚倦行春(寄慈溪/何贊府)釋永頤山老雲泉集¶
<pb:KR3j0162_WYG_017-9b>¶
手攜一束書秋風獨來此松深孤月眀水冷夫蓉死時¶
㸔澗䑕來食我山茶子(西峯/日暮)拒霜花落碧潭秋&KR0568;向山¶
巔水際遊貪㸔夕陽烏桕樹白雲紅葉亂溪流(秋/晚)獨聽¶
子規叫况逢山月眀(冷泉/亭)溪色乍凉雙鷺下雨聲纔絶¶
一蟬鳴(憶舊/隱)薛嵎仲止雲泉集二十里松聲千山雪未¶
晴(太白/觀雪)巖隂常候雨松色不知春(真隠/寺)雪渡溪流澀廚¶
烟栢葉香(閒/居)芳草思無際春風情最多(春/晴)随身惟一鉢¶
留偈别雙松(松風隆/首座)離家買湖石開印對巾山(送台/州倅)湖¶
<pb:KR3j0162_WYG_017-10a>¶
水涵秋霽風荷動夕陽(漁/舍)俞桂希郄漁隱槀西風蕭瑟¶
入船牕送客離愁酒滿缸好記此時分&KR0209;處暮烟㣲雨¶
過松江(松江/送人)葛天民無懷集月趂潮頭上山随柁尾行¶
大江中夜滿雙櫓半空鳴(訪端/叔)一杯殘臘酒萬古夕陽¶
愁(雪/後)寒食少逢天氣佳十日九日雨如麻新巢初見燕¶
生子小巷已無人賣花(即/事)花枝照眼堂堂去茗椀闗心¶
故故香(上/已)下塘六月闗心處西塞扁舟入手時(荷葉/浦)姚¶
鏞希聲雪篷集病起春風過閒居野草生(懐頤/山老)風帆逆¶
<pb:KR3j0162_WYG_017-10b>¶
水上江鶴背人飛(桐/廬)王戴溪頭小隱仙漁翁引上霅溪¶
船㡬回倦釣思歸去又為蘋花住一年(寓霅/川)雨徑生新¶
草風牀受落花(賃/居)踏雨來敲竹下門荷香清透紫綃裙¶
相逢未暇論竒字先向水邉㸔白雲(訪中/洲)右諸人唯葛¶
天民及與楊誠齋相倡和劉改之亦前輩人餘多摹擬¶
四靈家數小氣格卑風氣日下非復紹興乾道之舊無¶
論東京盛時已可一慨也¶
宋牧仲中丞寄薛尚功古鐘鼎彜器欵識二十卷陶南¶
<pb:KR3j0162_WYG_017-11a>¶
村書史會要十卷皆厭原山人隱之王孫刋本會要第¶
十卷為隱之所續明代善書人名欵識雕版最精末有¶
張天雨趙松雪楊伯巖周公謹柯丹邱周伯溫豐南禺¶
鑒定題䟦蓋從古本臨摹者極可寳玩¶
牧仲中丞寄豫章張吏部泰來扶長所撰江西詩派圗¶
録人各為傳其二十五人名氏次第遵王伯厚小學紺¶
珠定本扶長云胡氏苕溪漁隱與山堂肆考有何顗無¶
髙荷又列洪朋於徐俯之後豫章志有髙荷何顒無何¶
<pb:KR3j0162_WYG_017-11b>¶
顗吕本中復不在二十五人之中云予按劉克莊後村¶
江西詩派序云吕紫㣲作江西宗派自山谷而下凡二¶
十六人内三人袁顒潘仲逹大觀有姓名而無詩詩存¶
者凡二十四家王直方詩少絶無可采云云其次第則¶
首山谷次后山韓子蒼徐師川潘邠老三洪(龜父駒/父玉父)夏¶
均父二謝(無逸/㓜槃)二林(子仁/子來)晁叔用汪信民李商老三僧¶
(如璧即饒徳/操祖可善權)髙子勉江子之李希聲楊信祖吕紫㣲合¶
山谷為二十四人王立之無傳袁顒則與今本作何顗¶
<pb:KR3j0162_WYG_017-12a>¶
逈異後村伯厚皆宋末人不知各何据依而異同如此¶
張云梓於厭原山中者詩派一百三十七卷續派十三¶
卷今其書不可得而見矣張傳頗詳博而於後村傳無¶
所稱引蓋未覩後村全集耳張康熙庚戌進士¶
會稽釋子元璟字借山平湖人投詩為䞇頗有秀句如¶
相思若鷗鳥咫尺隔風烟鄰衲司吟卷門生致酒錢風¶
曵鵞黃淺寒吹鴨綠平坐㸔春艓子吟到闔閭城清鐘¶
來木末白鳥落風湍人家收桕子楓樹著霜花晚菘分¶
<pb:KR3j0162_WYG_017-12b>¶
竹圃秋水遶籬根烟中多翡翠花裏又鈎輈一笛破寒¶
渚千帆凑夕陽&KR0180;呼猿引客閒許鹿叅禪試㸔青菡萏¶
倒浸碧玻瓈卜築精籃似淨名愛君三絶擅平生桑條¶
緑滿門前徑客到幽禽啼數聲痩策衝泥訪鐵厓銅坑小¶
喫雨前茶無端攪亂春愁客屋角一枝山杏花玉削羣¶
峯抱一村甘泉如乳出雲根負薪伐竹扶犁叟多是楊¶
家十葉孫(過楊鐡/厓故里)¶
崔文敏公後渠漫記云宋史濫矣誤國之臣亂真之儒¶
<pb:KR3j0162_WYG_017-13a>¶
後猶有稱述之者道其不眀矣夫王安石之變法其弟¶
安國諫之不從乃哭於影堂曰吾家必滅門蓋知其必¶
亡宋也一張浚出師與髙宗克日復中原岳飛曰相公¶
睡語耶遂忌岳陷之髙宗謂趙鼎曰浚措置三年竭民¶
力耗國用何嘗復尺寸之土朕寧亡國不用此人浚又¶
上䟽言兵髙宗曰浚用兵天下皆知之富平淮西兩敗¶
矣今又生事乃下永州之命史氏皆咎其君之不用浚¶
也非實也(二/)實録曰苻離軍敗浚鼻息如雷果然是輕¶
<pb:KR3j0162_WYG_017-13b>¶
民之命宜其敢用罔也(三/)考亭於二人多恕詞予所未¶
喻特録洹詞數條正之文敏理學大儒其言不阿如此¶
宣城梅孝亷淵公(清/)别字瞿山以詩名江左畫山水入¶
妙品松入神品數年來罷公車輯梅氏詩畧十二卷始¶
唐梅逺次宋侍讀學士詢昌言都官員外郎堯臣聖俞¶
迄眀守箕季豹鼎祚禹金輩凡百有八人寄予請序又¶
寫黃山天都蓮花雲門諸峯光眀頂文殊臺師子林煉¶
丹臺蒲團松西海門後海始信峯百丈雲梯湯池桃花¶
<pb:KR3j0162_WYG_017-14a>¶
源白龍潭松谷凡十二幅偹極烟雲變幻之妙自題其¶
首云漁洋山人居身東岱縱目南溟西巴蜀北幽燕宇¶
内大觀憑軒殆徧俯視一切直培塿耳憶十年前曾訊¶
黃海之勝索予作圗久而未報康熙壬申正月春雪初¶
晴拈毫灑墨偶爾成雲此則天都第一峯也又寄畫梅¶
一卷烟雪歴落枝幹竒古似過王孟端海内文章之交大¶
半凋謝惟瞿山巋然尚存其畫已貴重於世更數十年¶
斷紈零素當不減蘓黃也¶
<pb:KR3j0162_WYG_017-14b>¶
宋人工於題䟦海虞毛氏汲古閣刻入津逮者不下十¶
餘家予讀樓宣獻攻媿集題䟦多至十數卷往往可稽¶
掌故而毛氏遺之¶
仁和吴檢討志伊(任/臣)家有唐會典開元因革禮長洲陸¶
醫其清家有王象之輿地紀勝皆宋刻¶
杜氏編珠四卷隋著作佐郎兼散騎侍郎杜公瞻撰自¶
序云隋皇在江都日好為雜詠及新體詩暨緣屬思顧¶
謂侍讀學士曰且經籍浩汗子史恢博朕每煩閱覽欲¶
<pb:KR3j0162_WYG_017-15a>¶
其故實簡者易為比諷爰命㣲臣編録得窺書囿故目¶
之曰編珠其朱書者故實墨書者正義時大業七年正¶
月奉敇撰勒成四卷謹序右内府寫本闕三四卷序稱¶
煬帝曰隋皇不可曉其云在江都日者按史大業元年自¶
長安至江都置離宫四十餘所秋八月行幸江都二年¶
三月發江都四月至東京書蓋奉詔㫖編於是時而稱¶
大業七年何也隋世類書僅見此如初學記北堂書鈔¶
之例但差簡耳所引多緯書如靈憲河圗括地象易緯¶
<pb:KR3j0162_WYG_017-15b>¶
易通卦驗易飛候春秋説文元命包尚書中候師曠占¶
孝經援神契春秋厯序風角之屬若任豫益州記鄭緝¶
之東陽記徐先生南岳記庾仲雍荆州記羅含湘中記¶
黃閔武陵川記王韶之始興記王孚安成記史筌武昌¶
記桓氏臨汝記沈氏南越志盛𢎞之荆州記孔曄㑹稽¶
記孔靈符會稽記石虎鄴中記伏琛齊地記三齊畧記¶
雷次宗豫章記楊佺期洛陽記裴淵廣州記邱淵之征¶
齊道里記張僧鑒潯陽記華延儁洛陽記辛氏三秦記¶
<pb:KR3j0162_WYG_017-16a>¶
郭仲産泰州記荆州記山謙之南徐州記呉興記鄧德¶
明南康記白裒晉國記習鑿齒襄陽耆舊記周景式廬¶
山記紀義宣城記釋恵逺廬山記劉欣期交州記陸機¶
洛陽記陶氏京都記謝靈運遊名山志郭縁生述征記¶
續記伏滔北征記戴祚西征記宋永初山川古今記周¶
處風土記徐道士履名山畧記諸宫名三輔舊事晉宫¶
闕名洛陽宫殿名交州以南外國傳楊孚交州異物志¶
南方記魏畧漢宫典職鄴宫殿觀閣名應劭漢宫名王¶
<pb:KR3j0162_WYG_017-16b>¶
孫新昌書張璠漢記蒲元别傳晉安帝記王粲刀名蔡¶
邕禮樂志語林又何宣城婦遊仙賦見王母於瑶臺之¶
上云云右諸書今多不傳特録其目公瞻涿人¶
夢梁録二十卷不著名氏是宋亡後追記臨安盛時風¶
物自郊廟宫殿下至百工雜戲之流皆具似東京夢華¶
録而文不雅馴¶
晁以道與三泉李奉議書云本朝王元之之後晏公晏¶
公之後歐陽公歐陽之後東坡皆號一代龍門其門下¶
<pb:KR3j0162_WYG_017-17a>¶
灑掃應對之士後為名公卿將相者不可勝數也¶
晁以道作蘓叔黨墓誌云先生帥定武謫知英州繼貶¶
恵州遷儋耳漸徙亷州永州邈乎萬死不測之險獨叔¶
黨侍先生以往來於先生飲食服用凡生理晝夜寒暑¶
之所湏者一身百為而不知其難翁板則兒築之翁樵¶
則兒薪之翁賦詩著書則兒更端起拜之為能湏臾樂¶
乎先生者也其初至海上也為文一篇曰志隠效於先¶
生前先生覽之曰吾可以安於島夷矣先生因欲自為¶
<pb:KR3j0162_WYG_017-17b>¶
廣志隠以極窮通得喪之理嘗命叔黨作孔子弟子别¶
傳則固有以處其子矣先生不至永州稍還仕版居陽¶
羨不幸疾不起叔黨兄弟𦵏先生於汝州郟城縣之小¶
峨眉山遂家潁昌偶從湖隂營水竹數畆名之曰小斜¶
川自號為斜川居士時一至京師自得於醒醒而徜徉¶
一世之外所遇者與談靡不傾盡造次大笑謔浪間節¶
概存焉若世未嘗有小人也宣和五年十二月乙未以¶
暴疾卒鎮陽行道中年五十有二悲夫諸葛孔明初不¶
<pb:KR3j0162_WYG_017-18a>¶
得申所志而躬耕南陽卒亦﨑嶇巴蜀幸而有子曰曕¶
可以肆所志而無邦家以容瞻則赴魏軍而死耳嵇叔¶
夜之志氣尤異而曾不得一席以全其軀而子紹身血¶
亦何益於邦家古之父子有如此忠孝兩全而可恨者¶
天乎不夀吾叔黨於盛世一振發之耶叔父欒城公每¶
稱其孝以訓宗族云云此文畧盡叔黨生平梗概惜有¶
闕文節録之¶
劉後村作江西詩派序不為王直方立之作傳牧仲中¶
<pb:KR3j0162_WYG_017-18b>¶
丞頃寄張吏部扶長江西詩派圖録補立之傳適讀晁¶
以道嵩山集有立之墓銘葢吏部亦未之見畧録數條¶
以備考證立之少樂從諸丈人行遊無他嗜好惟晝夜¶
讀書手自傳録凡大編數十時遐荒窮海有先生居焉¶
立之身不出京師而傳彼所賦歌詩獨早且多若只尺¶
居而手授受也立之於人顧豈燥濕寒暑之異哉然非¶
其所好雖以勢力美官誘致之莫肯自枉也常監懷州¶
酒稅尋易冀州糴官僅數月投劾歸凡十五年處城隅¶
<pb:KR3j0162_WYG_017-19a>¶
小園嘯傲自適命其園之堂曰賦歸亭曰頓有一時文¶
士多為賦詩彭城陳無已卒於京師立之割田十頃以¶
周其孤多此類者立之病中取其平生書畫古器散之¶
四方朋友無遺慕義樂善如此此事葢古人所未有也大¶
觀三年三月日𦵏宻縣立之病卧久口不能良言猶慷慨¶
忠憤不少憊且曰我所作詩文他日无咎序之死則以¶
道銘我所謂遐荒窮海有先生居焉者葢東坡也¶
後村作江端本傳太畧但云子我弟也子我詩多而工¶
<pb:KR3j0162_WYG_017-19b>¶
舍兄而取弟亦不可曉張不為端本傳缺其字而謂臨川¶
人予按晁以道江子和端禮墓誌云祖休復(即鄰/㡬)仁宗時¶
修起居注有重名父懋相朝散郎又夀昌縣君劉氏墓¶
誌曰夫人劉原父侍讀家女嫁為江鄰㡬舍人之子婦¶
男三人長端禮次端友端本端友等一日白夫人曰幸¶
見聽敢有言夫人笑曰不欲從科舉乎是吾素已疑之¶
矣且汝兄力學能文屈於有司二十年常為予言有司¶
待士之禮薄而法益苛愧之終其身汝等尚少而能不¶
<pb:KR3j0162_WYG_017-20a>¶
樂於此乎汝安之則吾何有故端友與弟端本遂優游¶
於圉城數畆之田人多髙之又按子和誌云江氏自轑¶
陽侯徳為陳留圉城人非臨川也端友字子我端本字¶
子之¶
陸農師佃放翁之曾祖也受經安石為禮部侍郎持議¶
多為安石隠諱山谷目為佞史予讀其所著埤雅説魚¶
説木二篇元豐間經進御覽首一條云今相士謂曾公¶
亮得龍之脊王安石得龍之睛夫姑布之言何闗故實¶
<pb:KR3j0162_WYG_017-20b>¶
況進御之書尤乖理體此之為佞不既多乎¶
三月十七日¶
上諭諭兵部甘肅提督孫思克久歴邊地熟諳機宜當¶
秦省用兵之時素著勞績自簡任提督以來益殫謀猷¶
實心幹濟恵愛洽於士卒威望讋乎外&KR0212;特沛殊恩用¶
昭寵奬着加太子少保給一拜他喇布勒哈畨以示¶
朕酬勞至意當王輔臣之叛秦隴震驚思克與靖逆侯¶
張勇奮威將軍王進寳同心討賊戮力¶
<pb:KR3j0162_WYG_017-21a>¶
王室㑹故大學士文襄公圖海大軍入闗秋毫無犯¶
王師屢戰屢㨗賊所據惟平凉一城腹背受敵力屈糧¶
匱束手請降河西三大将之功為多今文襄及靖逆奮¶
威皆殁惟思克在而年亦老矣故¶
王言褒嘉如此功懋懋賞實無媿焉予昔作平凉凱歌¶
其一云河西三将氣如虹百戰功名次上公(文襄進/封公)¶
詔下一時齊虎拜漢朝争羡竇安豐此詩曽經¶
御覽云¶
<pb:KR3j0162_WYG_017-21b>¶
三月十八日¶
萬壽節不受朝賀諸王内閣九卿三品以上皆赴¶
暢春苑四品以下官員仍集午門¶
唐摭言載任華上嚴大夫牋上京兆杜中丞書上庾中¶
丞書辭京兆尹賈大夫書雜引辟陽侯朱建潘安仁孫¶
秀嵇叔夜鍾㑹平原君躄者等事其詞傲慢無禮至云¶
禍患之機怨仇之府豈在利劍相擊拔㦸相撞哉其亦¶
在乎詞色相于拜揖耳又云君猶惜馬蹄不顧我况有¶
<pb:KR3j0162_WYG_017-22a>¶
請美人頭者豈復得哉華有寄李杜長句各一篇語頗¶
狂易觀此數書亦唐末李山甫姚巖傑之流江湖道士¶
之狡猾者耳蓋天寳盛時已有此風不至唐末而然矣¶
王銍黙記云時人語曰王家兄弟小底不如大㡳謂安¶
石安禮安國也子謂論人以道徳不以爵位當易之云¶
王家兄弟大底不如小底論世者或有取于予言¶
三月二十三日内閣傳問九卿故大學士馮溥品行宦¶
業皆奏云品行端方服官敬慎遂覆¶
<pb:KR3j0162_WYG_017-22b>¶
㫖¶
上諭内閣云溥有耿介之氣¶
賜諡文&KR1063;¶
以縂督河道靳輔年老¶
命原任工部左侍郎降補順天府府丞徐廷璽以本官¶
徃協理河道事務¶
萬厯間浮梁人呉十九者自號壺隱隱于陶能詩書似¶
趙承㫖所製磁器妙極人巧甞作卵幕杯瑩白可愛一¶
<pb:KR3j0162_WYG_017-23a>¶
枚重纔半銖性不嗜利所居席門甕牖而已樊玉衡贈¶
詩云宣窰薄甚永窰厚天下知名吴十九更有小詩清¶
動人匡廬山下重回首李日華詩云為覔丹砂到市塵¶
松聲雲影自壺天憑君㸃出流霞盞去汎蘭亭九曲泉¶
宋牧仲中丞最好古銅玉陶器在江右予甞寄訊訪昊¶
所製不可得矣¶
東坡云西湖處士骨應槁只有此詩君壓倒按林詩疎¶
影暗香一聫乃南唐江為詩止易竹字為踈桂字為暗¶
<pb:KR3j0162_WYG_017-23b>¶
耳雖勝原句畢竟不免偷江東之誚如坡言逋生平竟¶
無一詩矣然如沙泥行郭索雲木呌鈎輈晝巖松䑕静¶
春棧竹鷄深又詠梅雪後園林纔半樹水邉籬落忽横¶
枝皆不失佳句也¶
李君實璽召録載汶上王尚書年七十致政一日置酒¶
遍别親戚不知所徃後二十餘年家人朝武當遇之石¶
巖中泣拜求歸不可因求教公曰記取吾言屈死莫告¶
狀餓死莫作賊二語足矣公手築墳於南旺湖濵其地¶
<pb:KR3j0162_WYG_017-24a>¶
隨水消長出没按王公諱杲嘉靖中官户部尚書謫戍¶
雷州居肇慶之崧臺書院予以祭告南海過之端人猶¶
能言其遺蹟云甞見汶上縣志亦不言公仙去¶
蜀中石蟬花其說不同益部方物記云蟬之不蛻者至¶
秋則花其頭長一二寸黄碧色治小兒瘈瘲又能已瘧¶
是昆蟲之屬化為草木也又一說石蟬花葉如菖蒲紫¶
萼五出與蟬甚類蜀人因以名之白者號玉蟬花宋景¶
文贊曰取其肖象莫類於蟬是花以似蟬而名非真蟬¶
<pb:KR3j0162_WYG_017-24b>¶
花也¶
文昌雜録記太子太師張公昇大中祥符八年乙夘登¶
科熙寜九年丙辰終自初仕至薨謝歴一甲子先伯祖¶
太子太師贈太師大司馬公(諱象/乾)隆慶庚午年二十四¶
登第崇禎庚午年八十四終亦歴一甲子約畧相似¶
秦吉了鳥名又龍生二卵一名吉了見北夢𤨏言¶
　¶
　居易録卷十七¶
